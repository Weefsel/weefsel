---
{"dg-publish":true,"permalink":"/obsidian/rizoom/het-transformeren-en-poetiseren-van-puin/verwonderen/","noteIcon":"","created":"2025-11-29T14:44:07.895+01:00","updated":"2025-05-22T22:36:50.000+02:00"}
---

Hoe ontstaat verwondering? In het boek "The Matter of Wonder" van Biernacki, Loriliai vloeit het voort vanuit het ik. Als we ons verwonderen, wordt ons "ik" één met alles wat we zien. Dit "ik" is een natuurlijke kracht die vanzelf in ons opkomt, als een oerkracht die in alle mensen zit. Je zou kunnen zeggen dat alles wat we zien en ervaren verbonden is met hoe we onszelf voelen en beleven. Dit is een diep inzicht dat moeilijk in woorden te vatten is.

We moeten dus dicht bij onszelf blijven, anders verliezen we onze verwondering.

Hoe kunnen we verwondering terugvinden in ons leven? In haar boek 'Ode aan de verwondering' legt Caroline Pauwels uit dat verwondering en nieuwsgierigheid heel natuurlijk zijn. Kijk maar naar een kind van drie jaar: het ziet overal wonderen, stelt onophoudelijk vragen en heeft een rijke fantasie. In hun ogen wordt een simpel stuk hout een groot schip, en met een hoed en borstel spelen ze meteen voor koning of koningin.

Naarmate we ouder worden, raken we deze openheid vaak kwijt. We zitten vast in onze dagelijkse routine en zien dingen alleen nog zoals ze zijn, niet meer zoals ze zouden kunnen zijn.

Dit is jammer, want verwondering maakt ons leven rijker. Het helpt ons om te groeien, nieuwe dingen te proberen en meer voldoening te vinden in wat we doen. Zonder verwondering wordt het leven saai en betekenisloos.

Het goede nieuws is dat we verwondering opnieuw kunnen leren. Dit kan door bewuster naar onze omgeving te kijken. Einstein zei het mooi: je kunt kiezen hoe je in het leven staat - alsof niets bijzonder is, of alsof alles bijzonder is. Die keuze ligt bij onszelf.

het gedicht in het begin van het boek maakt het sprekend duidelijk

'fiets je zit achterop dus zie je een rug en niet wat er komt als je dan roept zeg mij wat er is zegt een stem de weg, kind, de weg op een dag denk je klaar, ik heb het gehad met dat zicht van opzij er is altijd wel iets wat ik nog niet kan nog lang niet weet of beter niet zeg mag ik nu het stuur dan slingert het pad en tingelt mijn bel ik ga naar een plek waar ik nooit ben geweest en fiets ik verkeerd is dat pech, maar niet erg wat ik zie hou ik bij een berg heeft een top en de wereld krijgt mij — Bart Moeyaert

Het gedicht van Moeyaert zet ons aan het denken over de drang naar verwondering. De energie die hieruit voortvloeit komt duidelijk voort uit een frustratie. De humor in dit gedicht verlicht echter alles en transformeert de frustratie naar iets positiefs. Ode aan de verwondering Caroline Pauwel