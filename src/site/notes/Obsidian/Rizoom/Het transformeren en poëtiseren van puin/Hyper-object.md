---
{"dg-publish":true,"permalink":"/obsidian/rizoom/het-transformeren-en-poetiseren-van-puin/hyper-object/","noteIcon":"","created":"2025-11-29T14:44:07.896+01:00","updated":"2025-06-08T15:16:28.000+02:00"}
---

Een _hyperobject_ is een groot en complex verschijnsel dat moeilijk in zijn geheel te begrijpen is. We komen deze tegen in verschillende vormen: denk aan [[Obsidian/Rizoom/Ecologie\|klimaatverandering]], globalisering of het [[Obsidian/Rizoom/Digitaliteit\|internet]] verschijnselen die altijd aanwezig zijn in ons dagelijks leven, maar die we niet direct kunnen waarnemen of aanraken. (Morton, T. (2013). _Hyperobjects)_

Je kunt het vergelijken met een vis die niet kan begrijpen wat water is omdat hij er altijd in zwemt. Zo zijn wij mensen ook omringd door hyperobjecten. We zien alleen hun effecten: een record warme meimaand bijvoorbeeld, of hoe internationale bedrijven invloed hebben op onze lokale economie en ons dagelijks leven. (Bos. (2016). _Bureaucratie is een inktvis_.)

Deze hyperobjecten vragen van ons een andere kijk op de werkelijkheid. We kunnen ze niet van buitenaf bekijken omdat we er zelf deel van uitmaken. Dit maakt ze niet alleen interessant, maar ook lastig om te onderzoeken. Om ze te begrijpen hebben we zowel wetenschap als filosofie nodig.

De filosoof Timothy Morton schrijft in "Hyperobjects" (2013) dat we deze verschijnselen het beste kunnen begrijpen door nieuwsgierig en open te zijn. (Morton, T. (2013). _Hyperobjects) Het bestuderen van hyperobjecten is als het werk van een moderne alchemist: we zoeken steeds nieuwe manieren om het onbegrijpelijke te vatten. 

Ook filosoof Tristan Garcia draagt bij in zijn boek "Form and Object" (2014). Hij onderzoekt hoe we omgaan met deze alomvattende verschijnselen. Volgens hem hebben we een nieuwe manier van denken nodig om onze relatie met hyperobjecten echt te kunnen begrijpen.
(Garcia, T., Cogburn, J., & Ohm, M. A. (2022). _Form and Object)_

Dit wordt duidelijk als we kijken naar het principe uit het boek Flatland, geschreven door Edwin Abbott in 1884. Het beschrijft een wereld in twee dimensies als een plat vlak, anders dan onze driedimensionale waarneming. In deze tweedimensionale wereld verschenen ook driedimensionale objecten. De bewoners konden deze objecten echter alleen in 2D waarnemen – bijvoorbeeld als een uitdijende cirkel die eigenlijk een bol in een driedimensionale wereld voorstelde. (Abbott, E. A. (2020). _Flatland)_

De Nederlander René ten Bos verwoordt het treffend in zijn boek "Bureaucratie is een inktvis" (2015): hyperobjecten zijn als een oneindige oceaan waarin we allemaal zwemmen – we kunnen er niet buiten staan, omdat we er altijd middenin zitten. Dit helpt ons om anders na te denken over grote vraagstukken van deze tijd. (Bos. (2016). _Bureaucratie is een inktvis_.)
