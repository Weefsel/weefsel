---
{"dg-publish":true,"dg-home":true,"permalink":"/weefsel/lumpensammler/","tags":["gardenEntry"],"dgPassFrontmatter":true,"noteIcon":"","created":"2025-12-02T14:35:16.640+01:00","updated":"2025-12-02T15:11:47.343+01:00"}
---

Door systematische wandelingen in rurale gebieden, stadsranden en andere liminale zones verzamelen Caroline Coolen en Mathias Kuypers zowel materiële als fotografische fragmenten uit hun omgeving. Hun praktijk, die veldonderzoek koppelt aan poëtische verwondering, richt zich op vormen van materiële aanwezigheid die doorgaans buiten onze culturele aandacht vallen. Door deze restanten binnen hun artistieke onderzoek te hercontextualiseren, openen zij een ruimte waarin het vergeten, het marginale en het ogenschijnlijk waardeloze opnieuw betekenis krijgen om grip te krijgen op de wereld waarin we leven.

Het project verankert zich in het new materialism en sluit nauw aan bij Walter Benjamins figuur van de Lumpensammler: een verzamelaar die, door aandacht te schenken aan het veronachtzaamde, de dominante logica van vooruitgang en economische accumulatie onderbreekt. Door deze houding te omarmen positioneren Coolen en Kuypers hun praktijk binnen een traditie van kritisch-artistiek onderzoek waarin materiaal, aandacht en perceptie functioneren als plaatsen van verzet en betekenisvorming.

